---
title: "Ramverk1 Bth"
---
Min me-sida i kursen ramverk1
=========================

[FIGURE src="image/me.jpg?w=400" class="right" caption="Bild på mig"]

Vem är jag? En glad värmlänning, fyllda 35 år. Arbetar till vardags som gymnasielärare i mediaämnen/webbutveckling på en skola i Karlstad. Har sedan jag lämnade Arvika för studier, flyttat runt en del i Sverige. Anledning till detta är min passion för basket.

Under åren 2010-2013 hade jag förmånen att få jobba heltid med detta, vilket var en dröm som gick i uppfyllelse. Idag hinns det tyvärr inte med något engagemang mer än att följa de duktiga svenskar vi har runt om i världen i olika ligor.

Bor tillfälligt i Stockholm under detta läsår men kommer flytta tillbaka till Karlstad under sommaren.

Intresset för datorer och programmering har igentligen följt mig under hela uppväxten. Farsan hade tidigt med sig en dator som jag kunde sitta och skriva på, där jag också kom i kontakt med MS-dos för första gången. Har genom åren provat på lite olika verksamheter på nätet i form av webbshoppar. Har provat på både hälsokost och import av italienskt kaffe. Fokus låg främst på SEO, då det var där jag hade bäst koll just då. Då vi jobbade i Magento, kände jag att min nivå inte var tillräcklig för att göra det vi ville med sidan, och ett litet frö till att inleda en ny inriktning på min karriär.

Är nu inne på min fjärde termin på Bth webbprogrammering distans, så det är min samlade erfarenhet från studier inom programmering.

/Andreas
